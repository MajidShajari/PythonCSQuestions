فرض کنید ما یک الاغ گاونما داریم. این الاغِ گاونما صدای گوش‌پسندی دارد و به همین خاطر، ما تصمیم می‌گیریم با کمک آن کنسرتِ بزرگی را در میدان مرکزی شهر برگزار کنیم تا از طریق آن پولی به دست آوریم. می‌دانیم که زمان کنسرت 
`t` ثانیه است و کنسرت با عرعرِ الاغ شروع می‌شود.

الاغِ گاونمای ما، ریتم خاصی برای عرعر و ماما کردن دارد؛ به این صورت که پس از هر بار عرعر کردن به مدت 
`a` ثانیه چیزی نمی‌گوید و بعد از 
`a` ثانیه شروع به ماما کردن می‌کند. او همچنین پس از هر بار ماما کردن به مدت 
`b` ثانیه صبر می‌کند و بعد از 
`b` ثانیه شروع به عرعر کردن می‌کند. طول هر عرعر یا مامای الاغ، ۱ ثانیه است.
به‌نظرتان شنوندگان این کنسرتِ حیوانی در طول مدت کنسرت، چند بار صدای زیبای عرعر یا ماما کردن الاغِ گاونمای ما را می‌شنوند؟

**ورودی:**

در تنها سطر ورودی به ترتیب سه عدد 
`t` و 
`a` و 
`b‌` می‌آید که به ترتیب نشان‌دهنده‌ی *زمان کنسرت*، مدت سکوت الاغ پس از *عرعر کردن* و مدت سکوت الاغ پس از *ماما کردن* است.

**خروجی:**

در تنها خط خروجی، به ترتیب تعداد عرعرها و ماماهای الاغ را چاپ کنید.

ورودی نمونه
```plaintext
5 1 1
```
خروجی نمونه
```plaintext
2 1
```